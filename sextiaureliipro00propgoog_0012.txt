viij Α 1 runrnrro.

aliquem laboris illius nostri participem in partem
etiam laudis non venire haberemus iniquum. Annui-
mus tamen, et te monitum voluimus, lector benevole,
ne ipse in suspicionem incidas non peculiarem Pro-
pertio curam, neque Eruditissimi viri facultates adhi-
bitas fuisse. ln tuis autem manibus babes, quamn di-
ligentia et sagacitate emendata simul poetae verba et
enucleatae sententiosum, ita ut Romanus iste calima-
chus ab integro retractatus studiosis omnium animis
novus omnino commendetur. ,

Accedit etiam huic editioni proprium quiddam,
imitationes scilicet, idest, loca Gallicorum scripto-
rum selecta, quaecumque cum Propertii verbis, aut
sententiis certe congruunt Quorum ampla et sagax
collectio tibi, ut spero, oblectamento pariter et fruc·
tui erit. lllic enim oculis occurrent nota saepius nec
non interdum ignota : quorum alterum dulcem animis
memoriam acuet, alterum discendi studio amoenam
materiem dabit.

Quid multa? Ultimum illud est Bibliothecae nostrae
volumen. Exactum est multorum annorum, multorum
taediorum opus3 nec illius piguit patruum meum,
quem tantis laboribus minime imparem et ad ipsius
·vitae jacturam in difficillimo consilio constantem no-
visti. Ο utinam saltem tanti conditorem monumenti,
quum jam perducto ad optatum linem incoepto obli-
visci curarum et fama operose nimium empta frui li-
ceret, securo suorum amori non subripuisset impro-
visa mortis acerbitas!

P. A. Leuius.

 

